<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader xml:lang="eng">
    <fileDesc>
      <titleStmt>
        <title xml:lang="lat">Quod optimus medicus sit quoque philosophus</title>
        <author>Galen</author>
        <editor>Karl Gottlob Kühn</editor>
        <funder>Andrew W. Mellon Foundation</funder>
        <respStmt>
          <resp>Published original versions of the electronic texts</resp>
          <orgName ref="http://www.graeco-arabic-studies.org/">A Digital Corpus for Graeco-Arabic Studies, funded by the Andrew W. Mellon Foundation</orgName>
          <persName>Mark Schiefsky, Harvard University</persName>
          <persName>Gregory R. Crane, Universität Leipzig</persName>
          <persName>Uwe Vagelpohl, University of Warwick</persName>
        </respStmt>
        <respStmt>
          <resp>Keyboarding</resp>
          <orgName xml:id="DDD">Digital Divide Data</orgName>
        </respStmt>
        <respStmt>
          <resp>Editor-in-Chief, Perseus Digital Library</resp>
          <persName>Gregory R. Crane</persName>
        </respStmt>
        <respStmt>
          <resp>Project Manager (University of Leipzig)</resp>
          <persName>Matt Munson</persName>
        </respStmt>
        <respStmt>
          <resp>Project Assistant (University of Leipzig)</resp>
          <persName>Annette Geßner</persName>
        </respStmt>
        <respStmt>
          <resp>Lead Developer (University of Leipzig)</resp>
          <persName>Thibault Clérice</persName>
        </respStmt>
        <respStmt>
          <resp>Technical Advisor</resp>
          <persName>Bruce Robertson</persName>
        </respStmt>
      </titleStmt>
      <publicationStmt>
        <authority>A Digital Corpus for Graeco-Arabic Studies, funded by the Andrew W. Mellon Foundation</authority>
        <publisher>University of Leipzig</publisher>
        <pubPlace>Germany</pubPlace>
        <idno type="filename">tlg0057.tlg003.1st1K-grc1.xml</idno>
        <availability>
          <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
        </availability>
        <date>2016</date>
      </publicationStmt>
      <sourceDesc>
        <biblStruct>
          <monogr>
            <title xml:lang="lat">Claudii Galeni Opera Omnia</title>
            <author>Galen</author>
            <editor>Karl Gottlob Kühn</editor>
            <imprint>
              <publisher>Cnobloch</publisher>
              <pubPlace>Leipzig</pubPlace>
              <biblScope unit="vol">1</biblScope>
              <biblScope unit="ed1vol">1</biblScope>
              <biblScope unit="ed2vol">2</biblScope>
              <biblScope unit="pp" from="53" to="63">53-63</biblScope>
              <date>1821</date>
            </imprint>
          </monogr>
          <ref target="https://hdl.handle.net/2027/hvd.hxpp8j?urlappend=%3Bseq=327%3Bownerid=27021597764275188-335">HathiTrust</ref>
        </biblStruct>
      </sourceDesc>
    </fileDesc>
    <encodingDesc>
      <p>The following text is encoded in accordance with EpiDoc standards and with the CTS/CITE Architecture.</p>
      <refsDecl n="CTS">
        <cRefPattern matchPattern="(.+)" n="chapter" replacementPattern="#xpath(/tei:TEI/tei:text/tei:body/tei:div/tei:div[@n='$1'])"/>
      </refsDecl>
    </encodingDesc>
    <profileDesc>
      <langUsage>
        <language ident="grc">Greek</language>
        <language ident="lat">Latin</language>
      </langUsage>
    </profileDesc>
  </teiHeader>
  <text>
    <body>
      <div type="edition" xml:lang="grc" n="urn:cts:greekLit:tlg0057.tlg003.1st1K-grc1">
        <pb n="1.53"/>
        <div type="textpart" subtype="chapter" n="1">
          <head>ΓΑΛΗΝΟΥ ΟΤΙ ΑΡΙΣΤΟΣ ΙΑΤΡΟΣ
<lb/>ΚΑΙ ΦΙΛΟΣΟΦΟΣ.
</head>
          <p>
<lb n="1"/>Οἷόν τι πεπόνθασιν οἱ πολλοὶ τῶν ἀθλητῶν, ἐπιθυμοῦντες
<lb n="2"/>μὲν ὀλυμπιονῖκαι γενέσθαι, μηδὲν δὲ πράττειν, ὡς τούτου
<lb n="3"/>τυχεῖν, ἐπιτηδεύοντες, τοιοῦτόν τι καὶ τοῖς πολλοῖς τῶν
<lb n="4"/>ἰατρῶν συμβέβηκεν. ἐπαινοῦσι μὲν γὰρ Ἱπποκράτην, καὶ
<lb n="5"/>πρῶτον ἁπάντων ἡγοῦνται, γενέσθαι δὲ αὐτοὺς ἐν ὁμοίοις
<lb n="6"/>ἐκείνῳ, πάντα μᾶλλον ἢ τοῦτο πράττουσι. ὁ μὲν γὰρ οὐ
<lb n="7"/>μικρὰν μοῖραν εἰς ἰατρικήν φησι συμβάλλεσθαι τὴν ἀστρονομίαν,
<lb n="8"/>καὶ δηλονότι τὴν ταύτης ἡγουμένην ἐξ ἀνάγκης
<lb n="9"/>γεωμετρίαν. οἱ δ’ οὐ μόνον αὐτοὶ μετέρχονται τούτων οὐδέτερον, 
<pb n="1.54"/>
<lb n="1"/>ἀλλὰ καὶ τοῖς μετιοῦσι μέμφονται. καὶ μὲν δὴ καὶ
<lb n="2"/>φύσιν σώματος, ὁ μὲν ἀκριβῶς ἀξιοῖ γιγνώσκειν, ἀρχὴν εἶναι
<lb n="3"/>φάσκων αὐτὴν τοῦ κατ’ ἰατρικὴν λόγου παντός. οἱ δ’
<lb n="4"/>οὕτω καὶ περὶ τούτων σπουδάζουσι, ὡς οὐ μόνον ἑκάστου
<lb n="5"/>τῶν μορίων οὐσίαν ἢ πλοκὴν, ἢ διάπλασιν, ἢ μέγεθος, ἢ
<lb n="6"/>τὴν πρὸς τὰ παρακείμενα κοινωνίαν, ἀλλ’ οὐδὲ τὴν θέσιν
<lb n="7"/>ἐπίστανται. καὶ μέν γε ὡς ἐκ τοῦ μὴ γιγνώσκειν κατ’ εἴδη
<lb n="8"/>τε καὶ γένη διαιρεῖσθαι τὰ νοσήματα, συμβαίνει τοῖς ἰατροῖς
<lb n="9"/>ἁμαρτάνειν τῶν θεραπευτικῶν σκοπῶν, Ἱπποκράτει μὲν εἴρηται
<lb n="10"/>προτρέποντι τὴν λογικὴν ἡμᾶς ἐξασκεῖν θεωρίαν. οἱ δὲ
<lb n="11"/>νῦν ἰατροὶ τοσοῦτον ἀποδέουσιν ἠσκῆσθαι κατ’ αὐτὴν, ὥστε καὶ
<lb n="12"/>τοῖς ἀσκοῦσιν, ὡς ἄχρηστα μεταχειριζομένοις, ἐγκαλοῦσι. οὕτω
<lb n="13"/>δὲ καὶ τοῦ προγιγνώσκειν τε τὰ προγεγονότα, καὶ τὰ παρόντα
<lb n="14"/>καὶ τὰ μέλλοντα γενήσεσθαι τῷ κάμνοντι νοσήματα,
<lb n="15"/>πολλὴν χρῆναι πεποιῆσθαι πρόνοιαν, Ἱπποκράτης φησίν. οἱ
<lb n="16"/>δὲ καὶ περὶ τοῦτο τὸ μέρος τῆς τέχνης ἐπὶ τοσοῦτον ἐσπουδάκασιν,
<lb n="17"/>ὥστ’, εἴ τις αἱμοῤῥαγίαν ἢ ἱδρῶτα προείπῃ, 
<pb n="1.55"/>
<lb n="1"/>γόητά τε καὶ παραδοξολόγον ἀποκαλοῦσιν. σχολῇ γ’ ἂν οὗτοι
<lb n="2"/>τἄλλα προλέγοντός τινος ἀνάσχοιντο· <milestone unit="ed2page" n="357"/> σχολῇ δ’ ἄν ποτε
<lb n="3"/>τῆς διαίτης τὸ σχῆμα πρὸς τὴν μέλλουσαν ἔσεσθαι τοῦ νοσήματος
<lb n="4"/>ἀκμὴν καταστήσαιντο· καὶ μὴν Ἱπποκράτης οὕτως
<lb n="5"/>γε διαιτᾷν κελεύει. τί δὴ οὖν ἐστὶ τὸ ὑπόλοιπον εἰς ὃ ζηλοῦσι
<lb n="6"/>τἀνδρός; ὁ γὰρ δὴ τήνδε τῆς ἑρμηνείας δεινότητα, τῷ μέν
<lb n="7"/>γε καὶ τοῦτο κατώρθωται. τοῖς δ’ οὕτω τοὐναντίον, ὥστε
<lb n="8"/>πολλοὺς αὐτῶν ἐστιν ἰδεῖν καθ’ ἓν ὄνομα δὶς ἁμαρτάνοντας,
<lb n="9"/>ὃ μηδ’ ἐπινοῆσαι ῥᾴδιον. 
</p>
        </div>
        <div type="textpart" subtype="chapter" n="2">
          <p>
<lb n="10"/>διόπερ ἔδοξέ μοι <milestone unit="ed1page" n="9"/> ζητῆσαι
<lb n="11"/>τὴν αἰτίαν, ἥ τίς ποτ’ ἐστὶ, δι’ ἣν, καίτοι θαυμάζονται
<lb n="12"/>ἅπαντες τὸν ἄνδρα, μήτ’ ἀναγινώσκουσιν αὐτοῦ τὰ συγγράμματα,
<lb n="13"/>μήτ’, εἰ καί τῳ τοῦτο παρασταίη, συνίησι τῶν λεγομένων,
<lb n="14"/>ἢ, εἰ καὶ τοῦτο εὐτυχήσειεν, ἀσκήσει τὴν θεωρίαν
<lb n="15"/>ἐπεξέρχεται, βεβαιώσασθαί τε καὶ εἰς ἕξιν ἀγαγεῖν βουλόμενος,
<lb n="16"/>εὑρίσκων δὴ καὶ σύμπαντα κατορθούμενα βουλήσει
<lb n="17"/>τε καὶ δυνάμει τοῖς ἀνθρώποις παραγιγνόμενα. θατέρου 
<pb n="1.56"/>
<lb n="1"/>δ’ αὐτῶν ἀτυχήσαντι τὸ καὶ τοῦ τέλους αὐτῶν ἀναγκαῖον
<lb n="2"/>ἀποτυχεῖν. αὐτίκα γέ τοι τοὺς ἀθλητὰς, ἢ διὰ τὴν τοῦ
<lb n="3"/>σώματος ἀφυΐαν, ἢ διὰ τὴν τῆς ἀσκήσεως ἀμέλειαν ὁρῶμεν
<lb n="4"/>ἀποτυγχάνοντας τοῦ τέλους. οὕτω δ’ ἂν καὶ ἡ τοῦ σώματος
<lb n="5"/>φύσις ἀξιόνικος ᾖ, καὶ τὰ τῆς ἀσκήσεως ἄμεμπτα, τίς
<lb n="6"/>μηχανὴ μὴ οὐ πολλῷ ἀνελέσθαι τόνδε στεφανίτας ἀγῶνας;
<lb n="7"/>ἆρ’ οὖν ἐν ἀμφοτέροις οἱ νῦν ἰατροὶ δυστυχοῦσιν, οὔτε δύναμιν,
<lb n="8"/>οὔτε βούλησιν ἀξιόλογον ἐπιφερόμενοι, περὶ τὴν τῆς
<lb n="9"/>τέχνης ἄσκησιν, ἢ τὸ μὲν ἕτερον αὐτοῖς ὑπάρχει, θατέρου
<lb n="10"/>δ’ ἀπολείπονται. τὸ μὲν δὴ μηδένα φύεσθαι δύναμιν ἔχοντα
<lb n="11"/>ψυχικὴν ἱκανὴν καταδέξασθαι τέχνην οὕτω φιλάνθρωπον,
<lb n="12"/>οὔ μοι δοκεῖ λόγον ἔχειν. ὁμοίου γὰρ τοῦ κόσμου καὶ
<lb n="13"/>τότ’ ὄντος, καὶ νῦν, καὶ μήτε τῶν ὡρῶν τῆς τάξεως
<lb n="14"/>ὑπηλλαγμένης, μήτε τῆς ἡλιακῆς περιόδου μετακεκοσμημένης,
<lb n="15"/>μήτ’ ἄλλου τινὸς ἀστέρος, ἢ ἀπλανοῦς, ἢ πλανωμένου
<lb n="16"/>μεταβολήν τινα ἐσχηκότος. εὔλογον δὲ διὰ μοχθηρὰν τροφήν,
<lb n="17"/>ἣν οἱ νῦν ἄνθρωποι τρέφονται, καὶ διὰ τὸ τὸν 
<pb n="1.57"/>
<lb n="1"/>πλοῦτον ἀρετῆς εἶναι τιμιώτερον, οὔθ’ οἶος Φειδίας ἐν πλάσταις,
<lb n="2"/>οὔθ’ οἶος Ἀπελλῆς ἐν γραφεῦσιν, οὔθ’ οἶος Ἱπποκράτης
<lb n="3"/>ἐν ἰατροῖς, ἔτι γενέσθαι τινά. καίτοι τό γε ὑστέροις
<lb n="4"/>τῶν παλαιῶν ἡμῖν γεγονέναι, καὶ τὸ τὰς τέχνας ὑπ’ ἐκείνων
<lb n="5"/>ἐπὶ πλεῖστον προηγμένας παραλαμβάνειν οὐ μικρὸν ἦν πλεονέκτημα.
<lb n="6"/>τὰ γοῦν ὑφ’ Ἱπποκράτους εὑρημένα χρόνῳ παμπόλλῳ
<lb n="7"/>ῥᾷστον ἦν ἐν ὀλιγίστοις ἔτεσιν ἐκμαθόντα τῷ
<lb n="8"/>λοιπῷ χρόνῳ τοῦ βίου πρὸς τὴν τῶν λειπόντων εὕρεσιν καταχρήσασθαι.
<lb n="9"/>ἀλλ’ οὐκ ἐνδέχεται πλοῦτον ἀρετῆς τιμιώτερον
<lb n="10"/>ὑποθέμενον, καὶ τὴν τέχνην οὐκ εὐεργεσίας ἀνθρώπων
<lb n="11"/>ἕνεκεν, ἀλλὰ χρηματισμοῦ μαθόντα, τοῦ τέλους τοῦ κατ’
<lb n="12"/>αὐτὴν ἐφίεσθαι. φθάσουσι γὰρ ἕτεροι πλουτῆσαι, πρὶν ἡμᾶς
<lb n="13"/>ἐπὶ τὸ τέλος αὐτῆς ἐξικέσθαι. οὐ γὰρ δὴ δυνατὸν ἅμα
<lb n="14"/>χρηματίζεσθαί τε, καὶ οὕτω μεγάλην ἐπασκεῖν τέχνην, ἀλλ’
<lb n="15"/>ἀνάγκη καταφρονῆσαι θατέρου τὸν ἐπὶ θάτερον ὁρμήσαντα
<lb n="16"/>σφοδρότερον. ἆρ’ οὖν ἔχομέν τινα τῶν νῦν ἀνθρώπων εἰπεῖν,
<lb n="17"/>εἰς τοσοῦτον μόνον ἐφιέμενον χρημάτων κτήσεως, εἰς 
<pb n="1.58"/>
<lb n="1"/>ὅσον ὑπηρετεῖν ἐξ αὐτῆς ταῖς ἀναγκαίαις χρείαις τοῦ σώματος;
<lb n="2"/>ἔστι τις ὁ δυνάμενος οὐ μόνον λόγῳ πλάσασθαι, ἀλλ’
<lb n="3"/>ἔργῳ διδάξασθαι τοῦ κατὰ φύσιν πλούτου τὸν ὅρον, ἄχρι
<lb n="4"/>τοῦ μὴ πεινῇν, μὴ διψῇν, μὴ ῥιγοῦν προϊόντος; 
</p>
        </div>
        <div type="textpart" subtype="chapter" n="3">
          <p>
<lb n="5"/>καὶ μὴν
<lb n="6"/>εἴ τίς γ’ ἐστὶ τοιοῦτος, ὑπερόψεται μὲν Ἀρταξέρξου τε καὶ
<lb n="7"/>Περδίκκου. καὶ τοῦ μὲν οὐδ’ ἄν εἰς ὄψιν ἀφίκοιτό<milestone unit="ed2page" n="358"/> ποτε·
<lb n="8"/>τὸν δ’ ἰάσεται μὲν, νοσοῦντα νόσημα τῆς Ἱπποκράτους τέχνης
<lb n="9"/>δεόμενον, οὐ μὴν ἀξιώσει γε διὰ παντὸς συνεῖναι, θεραπεύσει
<lb n="10"/>δὲ τοὺς ἐν Κρανῶνι καὶ Θάσῳ καὶ ταῖς ἄλλαις
<lb n="11"/>πολίχναις πένητας. ἀπολείψει δὲ Κώοις μὲν καὶ πολίταις
<lb n="12"/>Πόλυβόν τε, καὶ τοὺς ἄλλους μαθητὰς, αὐτὸς δὲ πᾶσαν
<lb n="13"/>ἀλώμενος ἐφέξει τὴν Ἑλλάδα. χρὴ γὰρ αὐτὸν γράψαι τι
<lb n="14"/>καὶ περὶ φύσεως χωρίων. ἵν’ οὖν κρίνῃ τῇ πείρᾳ τὰ ἐκ
<lb n="15"/>λόγου διδαχθέντα, χρὴ πάντως αὐτὸν πόλεως γενέσθαι αὐτόπτην
<lb n="16"/>τῆς πρὸς μεσημβρίαν τετραμμένης καὶ τῆς πρὸς
<lb n="17"/>ἄρκτον, καὶ τῆς πρὸς ἥλιον ἀνίσχοντα καὶ τῆς πρὸς 
<pb n="1.59"/>
<lb n="1"/>δυσμάς· ἰδεῖν δὲ καὶ τὴν ἐν κοίλῳ κειμένην, καὶ τὴν
<lb n="2"/>ἐφ’ ὑψηλῷ, καὶ τὴν ἐπακτοῖς ὕδασι χρωμένην, καὶ τὴν
<lb n="3"/>πηγαίοις, καὶ τὴν ὀμβρίοις, καὶ τὴν ἐκ λιμνῶν καὶ
<lb n="4"/>ποταμῶν· ἀμελῆσαι δὲ καὶ μήδ’ εἴ τις ψυχροῖς ἄγαν
<lb n="5"/>ὕδασι, μήδ’ εἴ τις θερμοῖς χρῆται, μήτε νιτρώδεσι, μήτε
<lb n="6"/>στυπτηριώδεσιν, ἤ τισιν ἑτέροις τοιούτοις· ἰδεῖν δὲ καὶ ποταμῷ
<lb n="7"/>μεγάλῳ πρόσοικον πόλιν, καὶ λίμνῃ, καὶ ὄρει, καὶ
<lb n="8"/>θαλάττῃ, καὶ τἄλλα πάντα νοῆσαι, καὶ περὶ ὧν αὐτὸς ἡμᾶς
<lb n="9"/>ἐδίδαξεν· ὥστε οὐ μόνον ἀνάγκη χρημάτων καταφρονεῖν τὸν
<lb n="10"/>τοιοῦτον ἐσόμενον, ἀλλὰ καὶ φιλόπονον ἐσχάτως ὑπάρχειν.
<lb n="11"/>καὶ μὴν οὐκ ἐνδέχεται φιλόπονον εἶναί τινα μεθυσκόμενον,
<lb n="12"/>ἐμπιπλάμενον, ἢ ἀφροδισίοις προσκείμενον, ἢ, συλλήβδην
<lb n="13"/>εἰπεῖν, αἰδοίοις καὶ γαστρὶ δουλεύοντα. σωφροσύνης γοῦν
<lb n="14"/>φίλος, ὥσπερ γε καὶ ἀληθείας ἑταῖρος, ὅ γ’ ἀληθὴς ἰατρὸς
<lb n="15"/>ἐξεύρηται. καὶ μὲν δὴ καὶ λογικὴν μέθοδον ἀσκεῖν χάριν
<lb n="16"/>τοῦ γνῶναι, πόσα τὰ πάντα κατ’ εἴδη τε καὶ γένη νοσήματα 
<pb n="1.60"/>
<lb n="1"/>ὑπάρχει, καὶ πῶς ἐφ’ ἑκάστου ληπτέον ἔνδειξίν τινα ἰαμάτων.
<lb n="2"/>ἡ δ’ αὐτὴ μέθοδος ἥδε καὶ τὴν τοῦ σώματος αὐτὴν
<lb n="3"/>διδάσκει φύσιν, τήν τ’ ἐκ τῶν πρώτων στοιχείων, ἃ δι’ ἀλλήλων
<lb n="4"/>ὅλα κέκραται, καὶ τὴν ἐκ τῶν δευτέρων τῶν αἰσθητῶν,
<lb n="5"/>ἃ δὴ καὶ ὁμοιομερῆ προσαγορεύεται, καὶ τρίτην ἐπὶ
<lb n="6"/>ταύταις, τὴν ἐκ τῶν ὀργανικῶν μορίων. ἀλλὰ καὶ τίς ἡ
<lb n="7"/>χρεία τῷ ζώῳ τῶν εἰρημένων ἑκάστου, καὶ τίς ἡ ἐνέργεια,
<lb n="8"/>δέον μὲν ἄγειν καὶ ταῦτα μὴ ἀβασανίστως, ἀλλὰ μετ’ ἀποδείξεως
<lb n="9"/>πεπιστεῦσθαι, πρὸς τῆς λογικῆς δήπου διδάσκεται
<lb n="10"/>μεθόδου. τί δὴ οὖν ἔτι λείπεται πρὸς τὸ μὴ εἶναι φιλόσοφον
<lb n="11"/>τὸν ἰατρὸν, ὃς ἂν Ἱπποκράτους ἀξίως ἀσκήσῃ τὴν τέχνην,
<lb n="12"/>εἰ γὰρ, ἵνα μὲν ἐξεύρῃ φύσιν σώματος, καὶ νοσημάτων
<lb n="13"/>διαφορὰς, καὶ ἰαμάτων ἐνδείξεις, ἐν τῇ λογικῇ θεωρίᾳ
<lb n="14"/>γεγυμνάσθαι προσήκει, ἵνα δὲ φιλοπόνως τῇ τούτων ἀσκήσει
<lb n="15"/>παραμένῃ, χρημάτων τε καταφρονεῖν καὶ σωφροσύνην ἀσκεῖν,
<lb n="16"/>πάντα ἤδη τῆς φιλοσοφίας ἔχοι τὰ μέρη, τό τε λογικὸν, καὶ 
<pb n="1.61"/>
<lb n="1"/>τὸ φυσικὸν, καὶ τὸ ἠθικόν. οὐ γὰρ δὴ δέος γε, μὴ χρημάτων
<lb n="2"/>καταφρονῶν, καὶ τὴν σωφροσύνην ἀσκῶν, ἄτοπόν τι
<lb n="3"/>πράξῃ. πάντα γὰρ, ἃ τολμῶσιν ἀδίκως ἄνθρωποι, φιλοχρηματίας
<lb n="4"/>ἀναπειθούσης, ἢ γοητευούσης ἡδονῆς, πράττουσιν.
<lb n="5"/>οὕτω δὲ καὶ τὰς ἄλλας ἀρετὰς ἀναγκαῖον ἔχειν αὐτόν. σύμπασαι
<lb n="6"/>γὰρ ἀλλήλαις ἕπονται, καὶ οὐχ οἶόν τε μίαν ἡντιναοῦν
<lb n="7"/>λαβόντι μὴ οὐχὶ καὶ τὰς ἄλλας ἁπάσας εὐθὺς ἀκολουθούσας
<lb n="8"/>ἔχειν, ὥσπερ ἐκ μιᾶς μηρίνθου δεδεμένας. καὶ μὴν εἴ γε
<lb n="9"/>πρὸς τὴν ἐξ ἀρχῆς μάθησιν, καὶ πρὸς τὴν ἐφεξῆς ἄσκησιν,
<lb n="10"/>ἀναγκαία τοῖς ἰατροῖς ἐστιν ἡ φιλοσοφία, δῆλον ὡς, ὅστις
<lb n="11"/>ἂν ἰατρὸς ᾖ, πάντως οὗτός ἐστι καὶ φιλόσοφος. οὐδὲ γὰρ
<lb n="12"/>οὐδ’ ὅτι πρὸς τὸ χρῆσθαι καλῶς τῇ τέχνῃ φιλοσοφίας δεῖ
<lb n="13"/>τοῖς ἰατροῖς, ἀποδείξεως ἡγοῦμαί τινος <milestone unit="ed2page" n="359"/> χρῄζειν, ἑωρακότας
<lb n="14"/>γε πολλάκις, ὡς φαρμακεῖς εἰσιν, οὐκ ἰατροί· καὶ χρῶνται
<lb n="15"/>τῇ τέχνῃ πρὸς τοὐναντίον, ἢ πέφυκεν, οἱ φιλοχρήματοι. 
</p>
        </div>
        <div type="textpart" subtype="chapter" n="4">
          <p>
<lb n="16"/>πότερον οὖν ὑπὲρ ὀνομάτων ἔτι διενεχθήσῃ καὶ ληρήσεις 
<pb n="1.62"/>
<lb n="1"/>ἐρίζων ἐγκρατῆ μὲν, καὶ σώφρονα, καὶ χρημάτων κρείττονα,
<lb n="2"/>καὶ δίκαιον ἄξιον εἶναι τὸν ἰατρὸν, οὐ μὴν φιλόσοφόν γε,
<lb n="3"/>καὶ φύσιν γιγνώσκειν τῶν σωμάτων, καὶ ἐνεργείας ὀργάνων,
<lb n="4"/>καὶ χρείας μορίων, καὶ διαφορὰς νοσημάτων, καὶ θεραπειῶν
<lb n="5"/>ἐνδείξεις, οὐ μὴν ἠσκῆσθαί γε κατὰ τὴν λογικὴν θεωρίαν,
<lb n="6"/>ἢ τὰ πράγματα συγχωρήσας, ὑπὲρ ὀνομάτων αἰδεσθήσῃ διαφέρεσθαι;
<lb n="7"/>καὶ μὴν ὀψὲ μέν· ἄμεινον δὲ νῦν γοῦν σωφρονήσαντά
<lb n="8"/>σε, μήδ’ ἢ καθάπερ κολοιὸν ἢ κόρακα περὶ φωνῶν
<lb n="9"/>ζυγομαχεῖν, ἀλλ’ αὐτὴν τῶν πραγμάτων σπουδάζειν τὴν
<lb n="10"/>ἀλήθειαν. οὐ γὰρ δὴ τοῦτό γ’ ἂν ἔχοις εἰπεῖν, ὡς ὑφάντης
<lb n="11"/>μέν τις, ἢ σκυτοτόμος ἀγαθὸς ἄνευ μαθήσεώς τε καὶ
<lb n="12"/><milestone unit="ed1page" n="10"/> ἀσκήσεως οὐκ ἄν ποτε γένοιτο, δίκαιος δέ τις, ἢ σώφρων,
<lb n="13"/>ἢ ἀποδεικτικὸς, ἢ δεινὸς περὶ φύσιν ἐξαιφνίδιον ἀναφανήσεται,
<lb n="14"/>μήτε διδασκάλοις χρησάμενος, μήτ’ αὐτὸς ἐπασκήσας
<lb n="15"/>ἑαυτόν. εἰ τοίνυν καὶ τοῦτ’ ἀναίσχυντον, καὶ θάτερον
<lb n="16"/>οὐ περὶ πραγμάτων ἐστὶν, ἀλλ’ ὑπὲρ ὀνομάτων ἐρίζοντος,
<lb n="17"/>φιλοσοφητέον ἡμῖν ἐστι πρότερον, εἴπερ Ἱπποκράτους 
<pb n="1.63"/>
<lb n="1"/>ἀληθῶς ἐσμεν ζηλωταί· κᾂν τοῦτο ποιῶμεν, οὐδὲν
<lb n="2"/>κωλύει μὴ παραπλησίους, ἀλλὰ καὶ βελτίους αὐτοῦ γενέσθαι,
<lb n="3"/>μανθάνοντας μὲν, ὅσα καλῶς ἐκείνῳ γέγραπται, τὰ
<lb n="4"/>λείποντα δ’ αὐτοὺς ἐξευρίσκοντας. 
</p>
        </div>
      </div>
    </body>
  </text>
</TEI>